+++
Categories = []
Description = ""
Tags = []
Title = "Staattiset www-sivut"
date = "2016-03-28T10:38:33+03:00"
weight = 20

+++

Staattiset sivut ja sivustot ovat alkuperäinen ja perinteinen tapa tehdä sivuja.
Tapa sopii hyvin pienille yksittäisille sivuille ja sivustoille, jotka muuttuvat
hyvin harvoin.

Staattisuuden hyödyt
====================

Staattiset sivut ovat palvelimelle hyvin kevyitä, sillä palvelimen ei tarvitse
tehdä työtä niiden luomiseksi jokaisella sivupyynnöllä vaan ne ovat valmiita
tiedostoja, jotka voidaan vain lähettää takaisin sitä pyytäneelle asiakkaalle.

Palvelinprosessi voi siis olla hyvin yksinkertainen ja siltä ei vaadita "älykkyyttä".

Staattisuuden haitat
====================

Suurimmat haitat staattisuudesta tulevat vastaan, kun sisältöä muutetaan usein
tai se on luonteeltaan jopa ajantasaista. Ajantasaista sisältöä on esimerkiksi
suoraan sääantureista luettava säätieto.

Jos sisältöä muutetaan usein, tämä tarkoittaa yleensä myös sitä, että sivuston
jokaisella sivulla näkyvään navigointiin tulee muutoksia. Parin sivun kohdalla
tämä on vielä hallittavissa, mutta jos esimerkiksi kuusisivuiseen sivustoon lisätään
yksi uusi sivu, pitää tämä todennäköisesti lisätä myös sivulla näytettävään valikkoon
ja siksi täytyy muokata myös kaikkia aiempia sivuja. Mitä enemmän sivuja on, sitä
työläämmäksi sivuston päivittäminen käy.
