+++
date = "2016-01-06T12:36:53+02:00"
title = "Johdanto"
weight = 1

+++

JavaScript on alun perin Netscape Communications Corporationin kehittämä
pääasiassa Web-ympäristössä käytettävä komentosarjakieli. JavaScriptin
tärkein sovellus on mahdollisuus lisätä sivulle dynaamista toiminnallisuutta.

**JavaScriptiä ei tule sekoittaa Javaan**, eikä JavaScriptillä ole kovinkaan
paljoa tekemistä Javan kanssa.

> "Java is to JavaScript as Car is to Carpet"

Kielen nimi oli alkujaan *LiveScript*, mutta ilmeisesti Netscape halusi
ratsastaa Javan maineella. Tästä on kuitenkin seurannut useita väärinkäsityksiä,
kun sen on kuviteltu olevan jonkinlainen supistettu versio Javasta.

Internet Explorerissa on käytössä *JScript*. ("täysin, muttei tyystin samanlainen")

Kieli on standardoitu nimellä ECMAScript. Tällä hetkellä on käytössä versio 5, mutta
versioiden 6 ja 7 suunnittelu on työn alla ja yleisimmät selaimet tukevat jo
monia näiden uusien versioiden toiminnallisuuksia.

- JavaScript on tulkittu kieli, eli scriptikieli
- Javascript on dynaamisesti tyypitetty, kuten Python.
- Oliopohjaisuus toteutettu objektien ja funktioiden avulla.
- "Ei luokkia", mutta vastaavat toiminnallisuudet *prototyyppi*pohjaisella perinnällä.
- Perustietotyypit objektien ja funktioiden lisäksi
    - Numerot (ei erikseen integer ja float)
    - Merkkijonot
    - Totuusarvot
    - undefined ja null

Oppaita ja harjoituksia:

- [W3Schoolsin JavaScript-osio](http://www.w3schools.com/js/default.asp)
- Pieni JavaScript-opas [Weppipakin JavaScript](http://weppipakki.com/js.htm)
- [Ohjelmointiputkan JavaScript-opas](http://www.ohjelmointiputka.net/oppaat/opas.php?tunnus=js_01)
- [Codecademyn JavaScript-osio](https://www.codecademy.com/learn/javascript)
- [Harjoituksia javascript.com:ssa](https://javascript.com)
